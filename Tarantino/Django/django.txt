Rok 1858, południe Stanów Zjednoczonych. Niewolnik Django (Jamie Foxx) spotyka na swojej drodze doktora Kinga Schultza (Christoph Waltz), pochodzącego z Niemiec łowcę nagród. Ten, obiecuje mu wolność i zapłatę w zamian za pomoc w odnalezieniu poszukiwanych przez prawo braci Brittle. Django zgadza się i wkrótce obaj wykonują robotę. Po wszystkim zawiązują spółkę. Schultz wprowadza Django w tajniki zawodu łowcy nagród. Ponadto, poruszony historią swojego nowego przyjaciela, postanawia pomóc mu w odszukaniu żony Broomhildy (Kerry Washington). Okazuje się, że znajduje się ona na niesławnej plantacji należącej do Calvina Candie (Leonardo DiCaprio), odrażającego dżentelmena pasjonującego się walkami niewolników.