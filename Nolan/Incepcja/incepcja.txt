Dom Cobb (Leonardo DiCaprio) jest utalentowanym złodziejem, absolutnie najlepszym w niebezpiecznej sztuce wydobywania wartościowych informacji ze świadomości osób znajdujących się w fazie głębokiego snu, kiedy ludzka psychika jest najbardziej podatna na ingerencję. Rzadko spotykane umiejętności sprawiły, iż Cobb stał się pożądaną osobą w nowym świecie szpiegostwa korporacyjnego, ale jednocześnie uczyniły z niego zbiega i spowodowały utratę wszystkiego, co kochał. Teraz otrzymuje on szansę na odkupienie. Ostatnie zadanie może przywrócić dawne życie pod warunkiem wykonania rzeczy niemożliwej - "incepcji". Wraz z zespołem specjalistów Cobb musi tym razem, zamiast kraść pomysły jak dotychczas, zaszczepić jeden w ludzkim umyśle. Jeśli im się powiedzie, dokonają zbrodni doskonałej. Jednak nawet najbardziej skrupulatne plany nie są w stanie przygotować ich na walkę z niebezpiecznym przeciwnikiem, który najwyraźniej potrafi przewidzieć każdy ich ruch. Z przeciwnikiem, którego spodziewać mógł się tylko Cobb.