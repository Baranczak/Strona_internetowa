Swój pierwszy film nakręcił w wieku siedmiu lat. Już w 1989 r. jego surrealistyczny Tarantella został pokazany publicznie. W 1996 r. na Cambridge Film Festival pokazano Larceny.

Christopher Nolan zadebiutował filmem Following. Był autorem scenariusza, reżyserem i współmontażystą. Za film Nolan otrzymał nagrodę dla najlepszego reżysera na festiwalu w Newport, zdobył Tiger Award na festiwalu w Rotterdamie, został uhonorowany Silver Hitchcock Award na festiwalu Dinard British Film oraz nagrodą Black & White na festiwalu Slamdance.

Przełomem był film Memento, który przyniósł mu uznanie krytyki i widzów. Otrzymał nominację do Oscara i Złotego Globa w kategorii najlepszy scenariusz. Na festiwalu w Sundance wyróżniono Nolana nagrodą za scenariusz, otrzymał Independent Spirit Award dla najlepszego reżysera i scenarzysty. Stowarzyszenie Krytyków Filmowych Los Angeles przyznało Nolanowi nagrodę za najlepszy scenariusz, a Stowarzyszenie Amerykańskich Reżyserów nominowało Momento do nagrody Outstanding Directorial Achievment in Motion Picture.